<!DOCTYPE html>
<html lang="nl">
<head>
    <meta charset="UTF-8">
    <title></title>
    <link rel="stylesheet" type="text/css" href="style.css">
</head>
<body>

	<article class="main">

			<div class="inner">

				<section class="flex-container">
					<h1>Koolmeesliefde gaat niet door de maag</h1>

					<p class="intro">Partners verkiezen samen zijn boven een eenzame maaltijd.</p>

					<p>Zoals de meeste vogels is de koolmees (vrijwel) monogaam. De koppels brengen veel tijd samen door: ze bakenen samen hun territorium af, bouwen samen een nest en eten samen. Wat zou er gebeuren als de vogels zouden moeten kiezen tussen liefde en voedsel? Britse wetenschappers plaatsten voederhuisjes in het bos. Sommige waren enkel toegankelijk voor vogels die een oneven genummerde ship droegen. Andere alleen voor dieren met een even genummerde chip. Koppels met eenzelfde soort chip konden zich samen tegoed doen aan de zonnebloempitten, terwijl paartjes met verschillende chips afzonderlijk uit eten moesten gaan. De onderzoekers volgden 17 koolmeesparen drie maanden lang en stelden vast dat vogels met een 'verkeerde' partner vier keer vaker te vinden waren bij voederhuisjes die voor hen niet toegankelijk waren dan vogels met een 'juiste' partner. Dat doet vermoeden dat partners samenblijven, zelfs als dat betekent dat een van beide daardoor een maaltijd mist. Volgens de onderzoekers is de band met hun partner cruciaal voor de vogels. Alleen kunnen ze geen nest grootbrengen. Dat lukt enkel met de steun van een betrouwbare partner. -JG</p>
					<p class="source">BRON: University of Oxford, VK</p>
				</section>



		</div>

		<figure>
			<img src="koolmeesliefde.jpg" alt="Koolmeesliefde gaat niet door de maag">
			<figcaption><div class="arrow-up"></div>Hun relatie is voor de koolmezen belangrijker dan een volle maag.</figcaption>
		</figure>

		<div class="inner">
			<section class="footnote">
				<div class="line"></div>
				<h1>0,34</h1>
				<p>Wereldwijd zijn meren sinds 1985 gemiddeld 0,34 graden Celsius per decennium opgewarmd. Dat is sneller dan de oceanen, die per decennium gemiddeld 0,12 graden Celsius warmer werden. Amerikaanse wetenschappers waarschuwen voor de impact van die opwarming op zoetwaterecosystemen en op onze watervoorziening.</p>
			</section>


		</div>
	</article>

	<article class="side">
			<div class="inner">
		<header>
			<img src="dieterdecleene.jpg" alt="Dieter De Cleene">
			<h1>Terzijde</h1>
			<p class="headernote"><span>Eos</span>-redacteur Dieter De Cleene over de desastreuze gevolgen van vegetarisch eten.</p>
		</header>
		<section>
			<h2>Spek of bonen</h2>
			<p>'Vegetarisch en gezond eten is vaak slechter voor het milieu', 'Vegetariërs hebben soms een grotere ecologische voetafdruk' en - onze persoonlijke favoriet - 'Sla eten is drie keer slechter voor het milieu dan spek'.</p>
			<p>Een Amerikaanse studie naar de milieu-impact van voedingspatronen werd gretig opgepikt door de media. Eindelijk beschikt de vleesliefhebber over wetenschappelijk gefundeerde munitie om die vervelende vegetariërs van repliek te dienen! Die steak is niet het probleem, wel dat zielige blaadje ernaast. Laat aanrukken dat vlees, voor het welzijn van de planeet!</p>
			<p>De onderzoekers keken naar de broeikasgasuitstoot, het energieverbruik en het verbruik van grond- en oppervlaktewater, of zogenoemd blauw water, per geconsumeerde calorie. Dat deden ze in drie scenario's: een waarin Amerikanen minder zouden eten (en zich aan het voorgeschreven aantal calorieën houden), een waarin ze niet minder, maar wel gezonder zouden eten, volgens de voedingsaanbevelingen, en een waarin ze zowel minder als gezonder zouden eten. In de twee laatste scenario's steeg de milieu-impact.</p>
			<p>In beide gevallen gaat het dus niet om een vegetarisch dieet. Volgens de aanbevelingen moet bovendien de visconsumptie omhoog, terwijl visvangst veel energie vreet en een hoge broeikasgasuitstoot veroorzaakt.</p>
			<p>Groenten en fruit vragen veel energie en blauw water. Dat geldt echter vooral voor de VS, waar ze vaak in het steeds drogere Californië worden geteeld. 'Onze' groenten en fruit groeien voornamelijk dankzij regenwater.</p>
			<p>Dat sla slechter blijkt te zijn voor het milieu dan spek, komt doordat de onderzoekers naar de impact per calorie kijken, In spek zitten enorm veel calorieën, in sla bijna geen: 100 gram sla 11 kcal. Om de calorieën uit 100 gram spek uit sla te halen zou je dus 8 kilogram sla moeten vreten, een twintegtal kroppen. Dat lijkt ons vooral desastreuze effecten te hebben op uw stoelgang.</p>
		</section>

		</div>
	</article>
	<div style="clear: both;"></div>
</body>
</html>
